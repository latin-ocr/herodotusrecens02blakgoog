ιιι-ιι] nomam, Ι ιιι
ό Ὀτάνεω, Ὑρκάνιοι δὲ κατάπερ Πέρσαι ἐσεσά-
χατο, ἦγεμόνα παρεχόμενοι Μεγάπανον τόν Βαβυ-
λῶνος ὕστερον τούτων ἐπιτροπεύσαντα. Ἀσσύριοι 63
δὲ στρατευόμενοι περὶ μὲν τῇσι κεφαλῇσι εἶχον χάλ-
κεά τε κράνεα καὶ πεπλεγμένα τρόπον τινὰ βάρβα-
ρον ούκ εὐαπήγητον· α’σπίδας δέ καὶ αἰχμάς καὶ
ἐγχειρίδια παραπλήσια τῇσι Αἰγυπτίῃσι εἶχον· πρός
δέ, ῥόπαλα ξύλων τετυλωμένα σιδήρῳ καὶ λινέους
θώρηκας· οὗτοι δέ ύπδ μὲν Ἑλλήνων ἐκαλέοντο
Σύριοι, ύπδ δέ τῶν βαρβάρων Ἀσσύριοι ἐκλήθησαν·
τούτων δέ μεταξύ, Χαλδαῖοι· ἦρχε δέ σφεων Ὀτά-
σπης ὁ Ἀρταχαίιυ.

Βάκτριοι δὲ περὶ μέν τῇσι κεφαλῇσι άγχότατα64
τῶν Μηδικῶν ἔχοντες ἐστρατεύοντο, τόξα δὲ καλά-
μινα ἐπιχώρια καὶ αἰχμάς βραχέας. Σάκαι δὲ [οἱ
Σκύθαι] περὶ μὲν τῇσι κεφαλῇσι κυρβασίας ἐς ὀξύ
άπιγμένας ὀρθάς εἶχον πεπηγυίας, ἀναξυρίδας δὲ
ἐνδεδύκεσαν· τόξα δέ ἐπιχώρια, καὶ ἐγχειρίδια, πρός
δέ καὶ ἀξίνας σαγάρις εἶχον· (τούτους δὲ ἐόντας
Σκύθας Ἀμυργίους Σάκας ἐκάλεον· οἶ γάρ Πέρσαι
πάντας τούς Σκύθας καλέουσι Σάκας) Βακτρίων
δὲ καὶ Σακέων ἦρχε Ὑστάσπης, ό Δαρείου τε καὶ
Ἀτόσσης τῆς Κύρου. Ἰνδοὶ δέ εἵματα μὲν ἐνδε- 65
δυκάτες άπδ ξύλων πεποιημένα, τόξα δὲ καλάμινα
εἶχον καὶ όῖστούς καλαμίνους· ἐπὶ δὲ, σιδηρον ἦν.
ἐσταλμένοι μὲν δή ι σαν οὕτω Ἰνδοί· προσετετάχατο
δέ συστρατευόμενοι Φαρναζάθρῃ τῷ Ἀρταβάτεω.
Ᾰριοι δὲ τόξοισι μὲν ἐσκευασμένοι ἦσαν Μηδικοῖσι, 66
τά δέ ἄλλα κατά περ Βάκτριοι· Ἀρίων δέ ἦρχε Σι-
σάμνης ὄ Ὑδάρνεος. Πάρθοι δὲ καὶ Χοράσμιοι καὶ '
Σογδοί τε καὶ Γανδάριοι καὶ Δαδίκαι, τὴν αύτῆν
σκευὴν ἔχοντες τὴν καὶ Βάκτριοι, ἐστρατεύοντο· τού-
των δέ ἦρχον οἵδε· Πάρθων μὲν καὶ Χορασμίων
Ἀρτάβαζος ό Φαρνάκεω· Σογδῶν δέ Ἀζάνης ὁ Ἀρ-
ταίου· Γανδαρίων δέ καὶ Δαδικέων Ἀρτύφιος ό Ἀρ-
ταβάνου. Κάσπιοι δὲ σισύρνας τε ἐνδεδυκότες, καὶ 67

 

