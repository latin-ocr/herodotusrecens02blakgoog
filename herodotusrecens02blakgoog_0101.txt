,το-ιι] mm. οι
ειν τό Ἄργος, παρεόν εὐπετέως μιν ἑλεῖν· ἀ δέ σφι
ἐλεξε, οὔτε εἰ ψευδόμενος οὔτε εἰ ἀληθέα λέγων ἔχω
σαφηνέως εἶπαι· ἔλεξε δ’ ὧν φάμενος ἐπεί τε δή τό
τοῦ Ἄργου ἱρόν εἷλε, δοκέειν οἱ ἐξεληλυθέναι τάν
χρησμόν τοῦ θεοῦ· πρός ὧν ταῦτα οὐ δικαιοῦν πει-
ριῖν τῆς πόλιος, πρίν γε δή ἱροῖσι χρήσηται, καὶ
μάθῃ εἴτε οἱ ὁ θεδς παραδιδοῖ εἴτε οἱ ἐμποδιδν ἐστη-
κε· καλλιερευμένῳ δὲ ἐν τῷ Ἡραίῳ ἐκ τοῦ ἀγάλμα-
τος ταῖν στηθέων φλόγα πυρός ἐκλάμψαι· μαθεῖν δὲ
αὐτὰς οὕτω τήν ἀτρεκηίην, ὅτι οὐκ αἱρέει τό Ἄργος·
εἰ μὲν γὰρ ἐκ τῆς κεφαλῆς τοῦ ἀγάλματος ἐξέ-
λαμψε, αἱρέειν ἂν κατ’ ἄκρης τήν πόλιν· ἐκ τῶνδὲ
στηθέων λάμψαντος, πᾶν οἱ πεποιῆσθαι ὅσον ό θεάς
ἐβούλετο γενέσθαι. ταῦτα δέ λέγων, πιστά τε καὶ
οἰκότα ἐδόκεε Σπαρτιήτῃσι λέγειν, καὶ ἀπέφυγε
πολλόν τούς διώκοντας.

Ἀργος δέ ἀνδρῶν ἐχηρώθη οὕτω, ὥστε οἱ δοῦλοι 83
αὐτῶν ἔσχον πάντα τά πρήγματα ἄρχοντές τε καὶ
διέποντες, ἐς δ ἐπήβησαν αἰτῶν ἀπολομένων παῖδες.
ἔπειτά σφεας οὗτοι ἀνακτώμενοι ὀπίσω ἐς ἑωυτούς
τό Ἀργος ἐξέβαλον· ἐξωθεύμενοι δὲ οἱ δοῦλοι μάχῃ
ἔσχον Τίρυνθα. τέως μὲν δή σφι ἦν ἄρθμια ἐς άλ-
λήλους· ἔπειτα δέ ἐς τούς δούλους ἦλθε ἀνὴρ μάντις
Κλέανδρος, γένος ἐιδνΦιγαλεύς ἀπ’ Ἀρκαδίης· οὗτος
τούς δούλους ἀνέγνωσε ἐπιθέσθαι τοῖσι δεσπότῃσι·
ἐκ τούτου δὲ πόλεμός σφι ἦν ἐπὶ χρόνον συχνόν, ἐς
ὃ δή μόγις οἱ Ἀργεῖοι ἐπεκράτησαν.

Ἀργεῖοι μέν νυν διά ταῦτα Κλεομένεά φασι μα· 84
νέντο ἀπολέσθαι κακαῖς· αὐτοὶ δέ Σπαρτιῆταί φασι
ἐκ δαιμονίου μέν ούδενὸς μανῆναι Κλεομένεα, Σκύ-
θῃσι δέ ὁμιλήσαντά μιν ἀκρητοπότην γενέσθαι καὶ
ἐκ τούτου μανῆναι· Σκύθας γάρ τούς νομάδας, ἐπεί
τέ σφι Δαρεῖον ἐσβαλεῖν ἐς τήν χώρην, μετὰ ταῦτα
αεμονέναι μιν τίσασθαι· πέμψαντας δὲ ἐς Σπάρτην,
συμμαχίην τε ποιέεσθαι καὶ συντίθεσθαι ὦς χρεόν
εἴη αύτούς μὲν τούς Σκύθας παραὶ Φᾶσιν ποταμόν

 

